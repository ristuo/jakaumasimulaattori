# Käyttöohjeet
Alussa tulee valita mitä jakaumaa simuloidaan. Tämän jälkeen tulee asettaa jakauman parametrit. Käyttäjän on syytä tietää, minkälaisia kunkin jakauman soveliaat parametrit ovat, joskin käyttäjän antaessa virheellisiä parametrinarvoja ohjelma osoittaa tämän muuttamalla virheellisen arvon tekstilaatikon punaiseksi. Tällöin käyttäjän tulee korjata arvoa. Kun jakauma on valittu ja parametrit asetettu tulee vielä antaa tiedosto, johon simuloitu aineisto tallennetaan. On syytä huomata, että ohjelma ei varoita mikäli käyttäjä antaa olemassaolevan tiedoston, vaan kirjoittaa suoraan tiedoston päälle. Tämän jälkeen voidaan painaa "generoi aineisto"-nappulaa, jolloin ohjelma luo aineiston ja tulostaa siitä laskettuja tunnuslukuja sekä graafin.
