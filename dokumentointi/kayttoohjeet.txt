Käyttöohjeet
Alussa tulee valita mitä jakaumaa simuloidaan, minkä jälkeen on asetettava jakauman parametrit. Käyttäjän on syytä tietää, minkälaisia kunkin jakauman soveliaat parametrit ovat, joskin käyttäjän antaessa virheellisiä parametrinarvoja ohjelma osoittaa tämän muuttamalla virheellisen arvon sisältävän tekstilaatikon punaiseksi. Tällöin käyttäjän tulee korjata arvoa. Kun jakauma on valittu ja parametrit asetettu voidaan generoida jakauma. Vaihtoehtoisesti käyttäjä voi lisäksi antaa tiedoston, johon simuloitu aineisto tallennetaan. On syytä huomata, että ohjelma ei varoita mikäli käyttäjä antaa olemassaolevan tiedoston, vaan kirjoittaa suoraan tiedoston päälle. Tämän jälkeen voidaan painaa "generoi aineisto"-nappulaa, jolloin ohjelma luo aineiston ja tulostaa siitä laskettuja tunnuslukuja sekä graafin.

On syytä huomata, että tilastokuvat eivät välttämättä käyttäydy hyvin negatiivisilla arvoilla, esim. mikäli normaalinjakauman odotusarvo on alle nollan. Sen sijaan simulointi ja aineiston tulostaminen tiedostoon onnistuu täysin ongelmitta.

Ohjelma suljetaan sulkemalla (muu kuin graafin sisältävä) ikkuna.
