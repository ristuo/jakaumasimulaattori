Aiheen kuvaus
Jakaumasimulaattori-ohjelman tarkoituksena on simuloida otoksia erilaisista todennäköisyysjakaumista ja tulostaa näin luotuja aineistoja .csv formaatissa tiedostoiksi. Käyttäjä voi käyttöliittymässä valita haluamansa jakauman valikosta sekä ilmoittaa halutut parametrit ja tiedoston johon aineisto tulostuu. 

Lisäksi ohjelma tulostaa erilaisia aineistosta laskettuja tunnuslukuja sekä jakaumaa kuvaavan graafin (diskreetin jakauman tapauksessa pylväskuvan, jatkuvassa tapauksessa histogrammin).

Käyttäjät:

Ohjelmalla on täsmälleen yksi käyttäjä, joten kirjautumistoimintoa tai vastaavaa ei tarvitse toteuttaa.

Ohjelman rakenne
Ohjelman toimintalogiikka on verrattain yksinkertainen. Otosgeneraattoriluokka käyttää Satunnaisgeneraattori-luokkaa luodakseen otoksen sisältävän taulukon ja kapseloi sen TilastoAineisto-luokan olioksi. Tilastoaineistoluokan olemassaolon avulla muualla ohjelmassa ei tarvitse pitää kirjaa esim. siitä mikä jakauma milloinkin on kyseessä, koska aineisto itse tuntee jakaumatyyppinsä. Tunnuslukulaskuri-luokka sisältää metodeja tunnuslukujen laskemista varten.

Sen sijaan käyttöliittymän rakenne on sotkuisampi. Kayttoliittyma-luokka vastaa ohjelman vaatimien ikkunoiden hallinnoimisesta. Kehysasettelija-luokka taas luo ikkunoiden sisällöt, poikkeuksena graafin sisältävä ikkuna joka on kokonaan oma luokkansa. ActionListener-rajapinnan toteuttavat luokat vastaavat käyttäjän haluamien toimenpiteiden toteuttamisesta ohjelmalogiikkaluokkien avulla.
 
